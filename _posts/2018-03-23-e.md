---
layout: post
title:  "Consell 23 de març"
date:   2018-03-23 20:30:00 +0100
categories: actas
---

#Ordre del dia
<!-- TOC depthFrom:1 depthTo:2 withLinks:1 updateOnSave:1 orderedList:0 -->

- [Ordre del dia](#ordre-del-dia)
- [Prèvies](#prèvies)
	- [Ordre del dia](#ordre-del-dia)
	- [Cendrers en hores de cau](#cendrers-en-hores-de-cau)
	- [Moderador](#moderador)
	- [Pàgina web](#pàgina-web)
	- [Pseudo-Consell](#pseudo-consell)
	- [Projector](#projector)
	- [90 anys](#90-anys)
	- [Dinar famílies 26 maig](#dinar-famlies-26-maig)
	- [Vols Raiers i Pioners](#vols-raiers-i-pioners)
	- [Plaça del Sol](#plaça-del-sol)
- [Campaments de Primavera](#campaments-de-primavera)
	- [Pedagògic](#pedagògic)
	- [Tècnic](#tècnic)
- [Unitats](#unitats)
	- [Follets](#follets)
	- [Llops](#llops)
	- [Raiers](#raiers)
	- [Pioners](#pioners)
	- [Clan](#clan)
- [Validació esmenes](#validació-esmenes)
- [Valoració reunió famílies](#valoració-reuni-famlies)
- [Valoració dinàmica emocional](#valoració-dinmica-emocional)
- [Pòstumes](#pòstumes)
	- [Aniversaris Campaments](#aniversaris-campaments)
	- [Nit de Por](#nit-de-por)
	- [Material Campaments de Primavera](#material-campaments-de-primavera)

<!-- /TOC -->
# Prèvies
## Ordre del dia
S'aprova un canvi en l'ordre del dia per tal d'escurçar el consell i així no anar de campaments amb tan poques hores de son. No es farà la part d'equips i es valorarà si fem les revisions de la dinàmica emocional i de la reunió de famílies.
## Cendrers en hores de cau
Algun pioner ha detectat que hi havia el cendrer a la taula de consell en hores de cau. Recordar de recollir-lo si s'utilitza així com d'avisar si les unitats faran un horari no convencional per tal d'evitar aquest tipus de situacions.
## Moderador
El Frigo serà el moderador d'aquest consell.
## Pàgina web
L'Ernesto exposa el model de pàgina web on es penjaran les actes. Consell l'aprova amb l'única esmena de canviar el nom de la web. Serà "actesramonllull.github.io" i la contrasenya serà "consell".
## Pseudo-Consell
Es comenta la manca d'assistència en l'últim consell i el malestar que això va suposar. No es busca una solució, simplement transmetre el mal gust de boca amb el que es va quedar la gent que va venir.
## Projector
Es pregunta per com va el tema projectors, fins després de campaments res.
## 90 anys
El Massó s'encarrega de contactar amb la Fundació Pere Tarrés per escriure un article sobre la trajectoria de l'agrupament en l'escoltisme. També s'hi adjuntaran fotografies històriques.
## Dinar famílies 26 maig
Es recorda que el 26 de maig hi haurà una jornada conjunta amb famílies, encara a determinar, per tal de que les unitats ho tinguin en ment a l'hora de fer el calendari.
## Vols Raiers i Pioners
El cau avançarà els diners pels vols de raiers i pioners de campaments d'estiu. Un cop hagin cobrat quotes ja tornaran l'import.
## Plaça del Sol
Es proposa, després de reunir-nos amb l'ajuntament, canviar l'horari de quedada conjunta a Plaça del Sol per les 17.00h enlloc de les 20.00h.

# Campaments de Primavera
## Pedagògic
Es planteja com es gestionarà el tema de la pluja. Com que ha de ploure molt i no som conscients del que ens permetrà la pluja, només arribar plantarem les tendes per assegurar-nos un espai on arrasarar-nos (raiers i pioners hauran de donar un cop de mà bastant fort). Es proposa traslladar el temps per unitats a dissabte o diumenge en funció de la pluja, per tal de poder recuperar les activitats conjuntes el dilluns o el propi diumenge si hi ha temps. S'agafaran toldos per tal de generar espais on poder estar a cobert.

La gent que arriba en cotxe s'encarregarà, a poder ser, de començar a muntar la part de la cuina i d'intendència. La Paula, la Nora i el Freni es quedaran amb els follets i llops mentres la resta de caps monten tendes amb raiers i pioners.

Pel que fa a les activitats, en cas de pluja molt intensa durant el dissabte, ens quedarem a les tendes i aprofitarem els poquets espais de no pluja que tinguem per sortir a fer alguna activitat. Si diumenge fa més bon temps es reprendria l'activitat normal del dissabte, prescindint del temps per unitats i si és necessari de la vetlla.

Es repassa que faríem dissabte en cas de que no plogui a fons i una mica per sobre que faríem la resta de dies. Mel i Saixa seran els encarregats d'explicar els serveis i les normes (límits del terreny, brossa i reciclatge, aigua, residus dels lavabos i prohibició d'aproximar-se a la zona d'intendència) Els espais de serveis seran abans d'esmorzar i després de dinar.

##Tècnic
Quedem a les 08.00h del matí al cau per tal d'agafar tot el material i transportar-lo fins a Gal·la Placídia. Hi haurà un marxant resumit per cada un dels grups d'ambientació i es recorda a les unitats que portin fitxes d'infants i tinguin controlades les targetes sanitàries.

Pel que fa a la cuina es recorda el procediment per cuinar per celíacs, per tal d'evitar accidents. S'apuntarà a la graella del menú aquells àpats que continguin algun aliment que no pugui ser consumit per certs infants o joves.

No queden samarretes pels fanalets, així que s'encarrega de comprar-ne els cotxes i el Nil. S'han d'agafar tan toldos com fanalets (i les bombones corresponents) dissabte al matí.

No s'ha comprat paper de vàter, el cotxe també se n'encarregarà.

#Unitats
##Follets
###Cau del 10 de març
Els objectius eren que els follets sentissin seva la sala a partir de la construcció d'aquesta i treballar en equip per tal de realitzar aquesta tasca.
No va fer tanta il·lusió pintar-la al ser el segon cop, però de totes maneres va anar prou bé. Tenen bona dinàmica entre ells tot i que son massa competitius i algun d'ells està una mica apartat. La relació entre infants i caps ha millorat, tot i que encara han de fer alguna bronca la intensitat d'aquestes va disminuint.
Van introduir una dinàmica de valoració per primer cop en el curs, la qual cosa es valora positivament perquè no li troben massa el sentit encara. Es planteja fer un treball a més llarg termini i de manera més freqüent per tal de millorar en aquest aspecte.
###Reunió de famílies
Va anar força bé, les famílies es van mostrar força disposades a resoldre els dubtes que els hi han anat sorgint durant l'any. Va haver-hi un intercanvi de maneres de fer entre les famílies que es considera força enriquidor.

##Llops
###Cau del 10 de març
Els objectius eren reflexionar sobre els estereotips de gènere i entendre que nens i nenes son igual de capaces de fer el que vulguin. Es va fer una primera dinàmica per grups en la qual de manera més subtil havien de plasmar segons quins estereotips però no hi van caure en excés. Portaven el discurs bastant elaborat, tan de casa com de l'escola al ser tan proper a la jornada del 8 de març.

La reflexió final va anar força bé, tot i estar monopolitzada per segons qui, mentres que segons qui altra va estar bastant fora.

Es valora molt positivament alliberar un cap per portar els tempos, a vegades dividim el grup en 4 al ser 4 caps però pot ser més còmode ser 3 grups per tal de reforçar aquest paper.
###Cau del 17 de març
Els objectius eren destinats a les problemàtiques del barri però no es van poder assolir per la pluja. Es va fer un bingo per col·locar entitats o espais del barri que podien ser interessants per elles però no es va poder contrastar amb els infants i joves de l'entorn.

Van acabar anant a Fontana a jugar per sortir una mica de l'espai, molt agobiant. Es valora prou positivament l'actitud dels llops tenint en compte les circumstàncies, així com la gestió dels caps de la situació. Es considera que manca una mica d'autocrítica per part de l'equip de caps en el sentit que hi va haver moments agobiants.
###Reunió de famílies
Va anar força bé tot i que estava poc preparada. Es va dividir en 3 parts; explicar una mica com havia anat fins ara el curs, que ens expliquessin elles el que els arribava a casa i que compartissin inquietuds que els hi sorgien en relació al cau.
Vam parlar de problemes concrets d'algun dels infants i sobre tot del tema menjar. La resposta de les famílies va ser força comprensiva, tot i que alguna no compartís la nostra manera de fer ens animaven a fer el que consideréssim.

##Raiers
###Excursió 10-11 de març
La ruta va ser molt guai, l'únic problema va ser que es va fer fosc abans que arribessin i això va dificultar l'últim tram. Van trobar un lloc molt guai per dormir a molt bon preu, s'apunta a la llista de refugis de cara al futur. Els objectius anaven destinats al ritme a l'hora de caminar, a valorar l'espai de l'excursió pel que fa a la cohesió i a implicar-se en les tasques comunes.

El primer es valora força bé, van anar tots bastant al mateix ritme, tot i que l'infant que més problemes té en aquest sentit no va assistir a l'excursió. Pel que fa al tema cohesió va anar genial, tot i que és veritat que els joves que van assistir a l'excursió són els que menys problemes tenien en aquest aspecte. A l'hora d'implicar-se en les tasques comunes no es valora tan positivament, molts d'ells passaven bastant i no eren conscients del paper que havien de tenir en aquesta.

Hi ha una infant amb la qual van establir un compromís en el qual ella vindria a l'excursió i després als campaments de primavera. S'havia pactat que vindria com a condició perquè pugués seguir al cau, no ho ha complert, l'equip de caps decidirà que farà.

La preparació va ser combulsa, dos caps no van poder anar a l'excursió i va haver-hi bastanta disparitat entre ells. Hi va haver problemes amb els bitllets per una manca de previsió econòmica, però res greu.
###Cau 17 de març
Els objectius eren participar equitativament i de manera crítica en la valoració trimestral i plasmar en les activitats les mancances i/o interessos de la unitat. Es va preparar una dinàmica per tal que els joves valoressin per ítems com estava anant la cosa, tot i que la posada en comú va ser fluixa en el sentit que deien poc més del que volien sentir els caps. Pocs infants van sortir d'aquesta línia i se'ls ha d'ensenyar a valorar de manera més profunda, n'han d'entendre la part enriquidora.
Pel que fa a preparar activitats va anar força millor, es van col·locar per interessos entre preparar ruta i dinàmiques. En algunes parts patinaven una mica més però l'actitud sembla l'adequada per tal de dur-les a terme.

La relació entre ells es va valorar positivament en general, amb l'únic conflicte del berenar, la qual cosa ha generat força controversia. Es va proposar un canvi de mètode, tot i que elles volen seguir amb el mateix així que es seguirà insistint en la mateixa línia.
###Reunió de famílies
Va ser una reunió bastant neutre, no va sortir gaire conversa al venir les famílies de sempre. Va sorgir algun conflicte entre famílies i caps pel que fa a la poca informació que arribava. Algunes d'elles demanaven més ímputs mentres que d'altres creuen que anar d'excursió és anar d'aventura i que ja ens ho farem.

##Pioners
###Reunió famílies
Van fer una dinàmica per veure quines coses estaven agradant i desagradant a les famílies pel que feia a la tasca que s'està fent. També van parlar sobre la setmana del cigró i campaments d'estiu.
###Cau 10 de març
Els objectius eren enfortir l'autoestima i afavorir la cohesió de grup. També es va tractar el tema de la mort en diferents cultures. Van fer una carta d'amor dirigida a elles mateixes, es valora bastant positivament per tal d'estimar-se una mica més tot, és un inici de treball no complert però que fa bona pinta. La participació va ser més equitativa que de costum gràcies a una dinàmica proposada per la cacahueta.
Després van veure un documental relacionat amb la mort molt interessant, el debat va anar força bé i van sortir coses molt maques, tot respectant els torns de paraula en quasi tot moment.
###Cau 17 de març
Els objectius eren encarats a l'expressió corporal a través de la pintura i el cos. Molt bon rotllo entre tothom, tot i que es noten segons quines diferències de maduresa entre les pioneres.

##Clan
Fa molt de temps que no fan cau, havien de fer una excursió però la manca d'assistència va fer que acabessin anant amb raiers i no tinguessin l'espai per ells. Es planteja com poder revertir la situació tot i que les diferents posicions dels claners ho dificulten.

Pel que fa els campaments els claners queden repartits amb les següents unitats:
- Follets: Raimon
- Llops: Pol
- Raiers: Saixa

Nil en principi va amb llops tot i que la seva no assistència no permet confirmar-ho. L'Ada consulta el seu calendari per donar una resposta.

#Validació esmenes
Canvia el dia màxim per validar-les, enlloc de fins al 4 d'abril serà fins el 15. Es planteja el mètode que s'ha de seguir per validar les esmenes i es decideix que els grups que van encarregar-se d'elaborar-les hauran de fer un triatge de les del seu eix i portar-les a consell per prendre la decisió conjuntament.

#Valoració reunió famílies
Es valora molt positivament l'alta assistència de famílies. Per altra banda, es recorda que la gent que ha de parlar s'ha de preparar millor el què ha de dir. Es va explicar una mica per sobre el tema del futur de l'associació, tot i que va ser poc clar.

#Valoració dinàmica emocional
Es valora bastant positivament el format, tot i que el fet de venir d'una càrrega tan gran de cau al darrera va fer que no se'n traiés prou de suc. Es valora molt negativament la baixa assistència a la dinàmica, i més tenint en compte la importància d'aquesta.

#Pòstumes
##Aniversaris Campaments
Serà l'aniversari de dos infants durant els campaments (almenys que sapiguem de moment). La Itzi portarà pastís per aquestes persones.

##Nit de Por
Pioners ho estan organitzant, faran la nit de por diumenge.

##Material Campaments de Primavera
Es recorda tot el que s'ha d'agafar demà al matí.
